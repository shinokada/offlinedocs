<!doctypehtml><html lang="pl"><meta charset="utf-8"><title>Hooki w pigułce</title><meta name="viewport"content="width=device-width,initial-scale=1"><link rel="stylesheet"href="https://raw.githubusercontent.com/shinokada/prism-coy-theme/main/theme_common.css"><section id="hooki-w-pigułce"class="level1"><h1>Hooki w pigułce</h1><p><em>Hooki</em> są nowym dodatkiem w Reakcie 16.8. Pozwalają one używać stanu i innych funkcjonalności Reacta, bez użycia klas.<p>Hooki są <a href="./hooks-intro.html#no-breaking-changes">kompatybilne wstecznie</a>. Ten rozdział zawiera szybki przegląd wiedzy o hookach i przeznaczony jest dla doświadczonych użytkowników Reacta. Jeżeli w którymś momencie się zgubisz, szukaj żółtych ramek, takich jak ta poniżej:<blockquote><p>Szczegółowe wyjaśnienie<p>Przeczytaj podrozdział pt. <a href="./hooks-intro.html#motivation">„Motywacja”</a>, aby dowiedzieć się, dlaczego dodaliśmy hooki</blockquote><p><strong>↑↑↑ Każdy podrozdział zakończony jest taką żółtą ramką.</strong> Zawierają one linki do szczegółowych objaśnień.<section id="state-hook"class="level2"><h2>📌 Hook stanu</h2><p>Ten przykład renderuje licznik. Kiedy wciskasz przycisk, zwiększa on wartość w stanie.<pre class="language-js{1,4,5}"><code class="language-js{1,4,5}">import React, { useState } from 'react';

function Example() {
  // Zadeklaruj nową zmienną stanu, którą nazwiemy „count”
  const [count, setCount] = useState(0);

  return (
    &#x3C;div>
      &#x3C;p>Naciśnięto {count} razy&#x3C;/p>
      &#x3C;button onClick={() => setCount(count + 1)}>
        Naciśnij mnie
      &#x3C;/button>
    &#x3C;/div>
  );
}</code></pre><p>W tym przykładzie <code>useState</code> jest <em>hookiem</em> (za chwilę wyjaśnimy, co to znaczy). Wywołujemy go z wewnątrz komponentu funkcyjnego, aby wzbogacić go o lokalny stan. React zachowa ten stan pomiędzy kolejnymi renderowaniami. <code>useState</code> zwraca parę: <em>aktualną</em> wartość stanu i funkcję, która pozwala go aktualizować. Możesz wywołać tę funkcję w procedurze obsługi zdarzenia albo z innego miejsca. Działa to mniej więcej tak samo jak <code>this.setState</code> w komponencie klasowym, z tą różnicą, że nie scala on starych i nowych wartości. (Szerzej omawiamy te różnice w rozdziale pt. <a href="./hooks-state.html">„Używanie hooka stanu”</a>.)<p>Jedynym argumentem funkcji <code>useState</code> jest stan początkowy. W przykładzie powyżej jest to <code>0</code>, ponieważ nasz licznik startuje od zera. Zauważ, że w przeciwieństwie do <code>this.state</code>, stan nie musi być obiektem. Nic jednak nie stoi na przeszkodzie, by nim był. Wartość argumentu ze stanem początkowym jest wykorzystywana tylko podczas pierwszego renderowania.<section id="declaring-multiple-state-variables"class="level4"><h4>Deklaracja kilku zmiennych stanu</h4><p>Możesz użyć hooka stanu kilka razy w tym samym komponencie:<pre class="language-js"><code class="language-js"><span class="token keyword">function</span> <span class="token function"><span class="token maybe-class-name">ExampleWithManyStates</span></span><span class="token punctuation">(</span><span class="token punctuation">)</span> <span class="token punctuation">{</span>
  <span class="token comment">// Zadeklaruj kilka zmiennych stanu!</span>
  <span class="token keyword">const</span> <span class="token punctuation">[</span>age<span class="token punctuation">,</span> setAge<span class="token punctuation">]</span> <span class="token operator">=</span> <span class="token function">useState</span><span class="token punctuation">(</span><span class="token number">42</span><span class="token punctuation">)</span><span class="token punctuation">;</span>
  <span class="token keyword">const</span> <span class="token punctuation">[</span>fruit<span class="token punctuation">,</span> setFruit<span class="token punctuation">]</span> <span class="token operator">=</span> <span class="token function">useState</span><span class="token punctuation">(</span><span class="token string">'banana'</span><span class="token punctuation">)</span><span class="token punctuation">;</span>
  <span class="token keyword">const</span> <span class="token punctuation">[</span>todos<span class="token punctuation">,</span> setTodos<span class="token punctuation">]</span> <span class="token operator">=</span> <span class="token function">useState</span><span class="token punctuation">(</span><span class="token punctuation">[</span><span class="token punctuation">{</span> <span class="token literal-property property">text</span><span class="token operator">:</span> <span class="token string">'Learn Hooks'</span> <span class="token punctuation">}</span><span class="token punctuation">]</span><span class="token punctuation">)</span><span class="token punctuation">;</span>
  <span class="token comment">// ...</span>
<span class="token punctuation">}</span></code></pre><p>Dzięki składni <a href="https://developer.mozilla.org/pl/docs/Web/JavaScript/Referencje/Operatory/Destructuring_assignment#Destrukturyzacja_tablic">przypisania destrukturyzującego tablic</a> możemy nadać różne nazwy zmiennym stanu, które zadeklarowaliśmy wywołując funkcję <code>useState</code>. Nazwy te nie są częścią interfejsu API <code>useState</code>. Zamiast tego React zakłada, że jeżeli wywołujesz funkcję <code>useState</code> wielokrotnie, za każdym razem (przy każdym renderze) robisz to w tej samej kolejności. W dalszej części tego rozdziału omówimy, jak to działa i dlaczego jest to przydatne.</section><section id="but-what-is-a-hook"class="level4"><h4>Ale czym jest hook?</h4><p>Hooki są to funkcje, które pozwalają „zahaczyć się” w mechanizmy stanu i cyklu życia Reacta, z wewnątrz komponentów funkcyjnych. Hooki nie działają w klasach -- zamiast tego pozwalają korzystać z Reacta bez klas. (<a href="./hooks-intro.html#gradual-adoption-strategy">Nie zalecamy</a> przepisywania istniejących komponentów z dnia na dzień, ale jeżeli masz ochotę, możesz zacząć korzystać z hooków w nowych komponentach.)<p>React dostarcza kilka wbudowanych hooków, między innymi <code>useState</code>. Ale możesz też stworzyć własne hooki, by współdzielić zachowanie związane ze stanem pomiędzy komponentami. Najpierw rzućmy jednak okiem na wbudowane hooki.<blockquote><p>Szczegółowe wyjaśnienie<p>Hookowi stanu poświęciliśmy cały rozdział: <a href="./hooks-state.html">„Używanie hooka stanu”</a>.</blockquote></section></section><section id="effect-hook"class="level2"><h2>⚡️ Hook efektów</h2><p>Najprawdopodobniej zdarzyło ci się już pobierać dane, obsługiwać subskrypcje lub ręcznie modyfikować drzewo DOM wewnątrz komponentów reactowych. Tego typu operacje nazywamy <a href="https://pl.wikipedia.org/wiki/Skutek_uboczny_(informatyka)">„efektami ubocznymi”</a> (ang. <em>side effects</em>), ponieważ mogą one wpływać na inne komponenty i nie mogą zostać przeprowadzone podczas renderowania.<p>Hook efektów <code>useEffect</code> daje możliwość przeprowadzania „efektów ubocznych” z wewnątrz komponentu funkcyjnego. Pełni on taką samą funkcję, jak <code>componentDidMount</code>, <code>componentDidUpdate</code> i <code>componentWillUnmount</code> w komponentach klasowych, ale uproszczoną do jednego interfejsu API. (Różnice między nimi pokażemy na przykładach w rozdziale pt. <a href="./hooks-effect.html">„Używanie hooka efektów”</a>.)<p>Na przykład, ten komponent ustawia tytuł dokumentu HTML po tym, jak React zaktualizuje drzewo DOM:<pre class="language-js{1,6-10}"><code class="language-js{1,6-10}">import React, { useState, useEffect } from 'react';

function Example() {
  const [count, setCount] = useState(0);

  // Podobnie jak componentDidMount i componentDidUpdate:
  useEffect(() => {
    // Zaktualizuj tytuł dokumentu, korzystając z interfejsu API przeglądarki
    document.title = `Naciśnięto ${count} razy`;
  });

  return (
    &#x3C;div>
      &#x3C;p>Naciśnięto {count} razy&#x3C;/p>
      &#x3C;button onClick={() => setCount(count + 1)}>
        Naciśnij mnie
      &#x3C;/button>
    &#x3C;/div>
  );
}</code></pre><p>Kiedy wywołujesz funkcję <code>useEffect</code>, mówisz Reactowi, żeby uruchomił twój „efekt”, gdy opróżni (ang. <em>flush</em>) bufor zmian do drzewa DOM. Efekty są deklarowane wewnątrz komponentu, więc mają dostęp do jego właściwości (ang. <em>props</em>) i stanu (ang. <em>state</em>). Domyślnie React uruchamia wszystkie efekty po każdym renderowaniu -- <em>włącznie</em> z pierwszym. (Różnice między tym a metodami cyklu życia komponentów klasowych omówimy w rozdziale pt. <a href="./hooks-effect.html">„Używanie hooka efektów”</a>.)<p>Poprzez zwrócenie funkcji, efekty mogą też określać, w jaki sposób należy po nich „posprzątać”. Na przykład, ten komponent używa efektu, aby zasubskrybować się do informacji o dostępności znajomego. A następnie sprząta po sobie, anulując tę subskrypcję.<pre class="language-js{10-16}"><code class="language-js{10-16}">import React, { useState, useEffect } from 'react';

function FriendStatus(props) {
  const [isOnline, setIsOnline] = useState(null);

  function handleStatusChange(status) {
    setIsOnline(status.isOnline);
  }

  useEffect(() => {
    ChatAPI.subscribeToFriendStatus(props.friend.id, handleStatusChange);

    return () => {
      ChatAPI.unsubscribeFromFriendStatus(props.friend.id, handleStatusChange);
    };
  });

  if (isOnline === null) {
    return 'Ładowanie...';
  }
  return isOnline ? 'Dostępny' : 'Niedostępny';
}</code></pre><p>W tym przykładzie React anuluje subskrypcję naszego <code>ChatAPI</code> w momencie, gdy komponent zostaje odmontowany. Zrobi to też przed każdym kolejnym uruchomieniem efektu (które następuje przy każdym kolejnym renderowaniu komponentu). (Jeśli chcesz, możesz <a href="./hooks-effect.html#tip-optimizing-performance-by-skipping-effects">powiedzieć Reactowi żeby tego nie robił</a>, jeśli wartość <code>props.friend.id</code>, którą przekazaliśmy do <code>ChatAPI</code>, nie uległa zmianie.)<p>Podobnie jak z <code>useState</code>, możesz użyć więcej niż jednego efektu w swoim komponencie:<pre class="language-js{3,8}"><code class="language-js{3,8}">function FriendStatusWithCounter(props) {
  const [count, setCount] = useState(0);
  useEffect(() => {
    document.title = `Naciśnięto ${count} razy`;
  });

  const [isOnline, setIsOnline] = useState(null);
  useEffect(() => {
    ChatAPI.subscribeToFriendStatus(props.friend.id, handleStatusChange);
    return () => {
      ChatAPI.unsubscribeFromFriendStatus(props.friend.id, handleStatusChange);
    };
  });

  function handleStatusChange(status) {
    setIsOnline(status.isOnline);
  }
  // ...</code></pre><p>Hooki pozwalają organizować kod wewnątrz komponentu, bazując na powiązanych ze sobą fragmentach (takich jak dodawanie i anulowanie subskrypcji). Nie wymuszają sztucznego podziału, jak metody cyklu życia (ang. <em>lifecycle methods</em>).<blockquote><p>Szczegółowe wyjaśnienie<p>Możesz dowiedzieć się więcej o <code>useEffect</code> w rozdziale pt. <a href="./hooks-effect.html">„Używanie hooka efektów”</a>.</blockquote></section><section id="rules-of-hooks"class="level2"><h2>✌️ Zasady korzystania z hooków</h2><p>Hooki są funkcjami javascriptowymi, ale narzucają dwie dodatkowe zasady:<ul><li>Wywołuj hooki tylko <strong>z najwyższego poziomu kodu</strong>. Nie wywołuj hooków z wewnątrz pętli, warunków czy zagnieżdżonych funkcji.<li>Wywołuj hooki tylko <strong>z wewnątrz reactowych komponentów funkcyjnych</strong>. Nie wywołuj hooków z wewnątrz zwykłych javascriptowych funkcji. (Jest jeszcze tylko jedno miejsce, z którego możesz wywoływać hooki -- twoje własne hooki. Za chwilę dowiemy się o tym więcej.)</ul><p>Stworzyliśmy <a href="https://www.npmjs.com/package/eslint-plugin-react-hooks">wtyczkę do lintera</a>, która automatycznie wymusza te zasady. Rozumiemy, że reguły te mogą z początku wydawać się ograniczające i zagmatwane, ale są one niezbędne do prawidłowego funkcjonowania hooków.<blockquote><p>Szczegółowe wyjaśnienie<p>Możesz dowiedzieć się więcej o tych zasadach w rozdziale pt. <a href="./hooks-rules.html">„Zasady korzystania z hooków”</a>.</blockquote></section><section id="building-your-own-hooks"class="level2"><h2>💡 Tworzenie własnych hooków</h2><p>Czasami zdarza się, że chcemy ponownie wykorzystać pewną logikę związaną ze stanem pomiędzy komponentami. W tradycyjnym podejściu mieliśmy do dyspozycji dwa popularne rozwiązania tego problemu: <a href="./higher-order-components.html">komponenty wyższego rzędu (ang. <em>higher-order components</em>)</a> i <a href="./render-props.html">właściwości renderujące (ang. <em>render props</em>)</a>. Własne hooki rozwiązują ten problem, bez konieczności dodawania kolejnych komponentów do drzewa.<p>W jednym z poprzednich podrozdziałów pokazaliśmy komponent <code>FriendStatus</code>, który wykorzystuje hooki <code>useState</code> i <code>useEffect</code>, aby zasubskrybować się do informacji o dostępności znajomego. Załóżmy, że chcielibyśmy wykorzystać tę logikę w innym komponencie.<p>Na początek wydzielmy tę logikę do własnego hooka o nazwie <code>useFriendStatus</code>:<pre class="language-js{3}"><code class="language-js{3}">import React, { useState, useEffect } from 'react';

function useFriendStatus(friendID) {
  const [isOnline, setIsOnline] = useState(null);

  function handleStatusChange(status) {
    setIsOnline(status.isOnline);
  }

  useEffect(() => {
    ChatAPI.subscribeToFriendStatus(friendID, handleStatusChange);
    return () => {
      ChatAPI.unsubscribeFromFriendStatus(friendID, handleStatusChange);
    };
  });

  return isOnline;
}</code></pre><p>Jako argument przyjmuje on zmienną <code>friendID</code> i zwraca informację o tym, czy nasz znajomy jest dostępny.<p>Teraz możemy go użyć w obu naszych komponentach:<pre class="language-js{2}"><code class="language-js{2}">function FriendStatus(props) {
  const isOnline = useFriendStatus(props.friend.id);

  if (isOnline === null) {
    return 'Ładowanie...';
  }
  return isOnline ? 'Dostępny' : 'Niedostępny';
}</code></pre><pre class="language-js{2}"><code class="language-js{2}">function FriendListItem(props) {
  const isOnline = useFriendStatus(props.friend.id);

  return (
    &#x3C;li style={{ color: isOnline ? 'green' : 'black' }}>
      {props.friend.name}
    &#x3C;/li>
  );
}</code></pre><p>Stan każdego komponentu jest w pełni niezależny. Hooki są metodą na współdzielenie <em>logiki związanej ze stanem</em>, nie zaś samego stanu. Tak naprawdę to każde <em>wywołanie</em> hooka tworzy kompletnie wyizolowany stan -- możesz więc użyć tego samego, własnego hooka kilkukrotnie w jednym komponencie.<p>Własne hooki są bardziej konwencją niż wbudowanym mechanizmem. Jeżeli nazwa funkcji zaczyna się od „<code>use</code>” i wywołuje ona inne hooki, mówimy że mamy do czynienia z własnym hookiem. Na tej konwencji nazewnictwa <code>useSomething</code> bazuje nasza wtyczka do lintera i pozwala jej to znaleźć błędy w kodzie korzystającym z hooków.<p>Możesz pisać własne hooki, które obejmują szereg różnych przypadków - od obsługi animacji, deklaratywnych subskrypcji, liczników, po wiele innych, o których nie pomyśleliśmy. Nie możemy się doczekać, żeby zobaczyć, na jakie pomysły wykorzystania własnych hooków wpadnie społeczność Reacta.<blockquote><p>Szczegółowe wyjaśnienie<p>Możesz dowiedzieć się więcej o własnych hookach w rozdziale pt. <a href="./hooks-custom.html">„Tworzenie własnych hooków”</a>.</blockquote></section><section id="other-hooks"class="level2"><h2>🔌 Inne hooki</h2><p>Istnieje kilka mniej popularnych, wbudowanych hooków, które mogą ci się spodobać. Na przykład <a href="./hooks-reference.html#usecontext"><code>useContext</code></a> pozwala zasubskrybować się do zmian kontekstu (ang. <em>context</em>) bez wprowadzania zagnieżdżania:<pre class="language-js{2,3}"><code class="language-js{2,3}">function Example() {
  const locale = useContext(LocaleContext);
  const theme = useContext(ThemeContext);
  // ...
}</code></pre><p>Z kolei <a href="./hooks-reference.html#usereducer"><code>useReducer</code></a> pozwala na zarządzanie lokalnym stanem skomplikowanych komponentów przy użyciu reduktora (ang. <em>reducer</em>):<pre class="language-js{2}"><code class="language-js{2}">function Todos() {
  const [todos, dispatch] = useReducer(todosReducer);
  // ...</code></pre><blockquote><p>Szczegółowe wyjaśnienie<p>Więcej informacji o wszystkich wbudowanych hookach znajdziesz w rozdziale pt. <a href="./hooks-reference.html">„Hooki - interfejs API”</a>.</blockquote></section><section id="next-steps"class="level2"><h2>Kolejne kroki</h2><p>Uff, to był wyczerpująco szybki przegląd! Jeżeli coś z tego, co napisaliśmy, nie miało dla ciebie sensu lub jeśli chcesz po prostu dowiedzieć się więcej, możesz przeczytać kolejne rozdziały, zaczynając od <a href="./hooks-state.html">„Używanie hooka stanu”</a>.<p>Możesz też zerknąć na rozdziały pt. <a href="./hooks-reference.html">„Hooki - interfejs API”</a> i <a href="./hooks-faq.html">„Hooki - FAQ”</a>.<p>I na koniec: nie zapomnij o rozdziale pt. <a href="./hooks-intro.html">„Wprowadzenie do hooków”</a>, w którym wyjaśniliśmy, dlaczego dodaliśmy hooki i jak zacząć z nich korzystać równolegle z istniejącym kodem -- bez przepisywania aplikacji. <span style="float:footnote"><a href="./index.html#toc">Go to TOC</a></span></section></section>