<!doctypehtml><html lang="pl"><meta charset="utf-8"><title>Listy i klucze</title><meta name="viewport"content="width=device-width,initial-scale=1"><link rel="stylesheet"href="https://raw.githubusercontent.com/shinokada/prism-coy-theme/main/theme_common.css"><section id="listy-i-klucze"class="level1"><h1>Listy i klucze</h1><p>Na początku przyjrzymy się, jak przekształca się listy w JavaScripcie.<p>W kodzie poniżej, użyliśmy funkcji <a href="https://developer.mozilla.org/pl/docs/Web/JavaScript/Referencje/Obiekty/Array/map"><code>map()</code></a>, aby podwoić wartość liczb w tablicy <code>numbers</code>. Następnie przypisaliśmy nową tablicę zwróconą z funkcji <code>map()</code> do zmiennej <code>doubled</code> i wyświetliliśmy ją w konsoli:<pre class="language-javascript{2}"><code class="language-javascript{2}">const numbers = [1, 2, 3, 4, 5];
const doubled = numbers.map((number) => number * 2);
console.log(doubled);</code></pre><p>Kod ten wyświetla w konsoli <code>[2, 4, 6, 8, 10]</code>.<p>W Reakcie przekształcanie tablic w listy <a href="./rendering-elements.html">elementów</a> przebiega niemalże identyczne.<section id="rendering-multiple-components"class="level3"><h3>Wyświetlanie wielu komponentów</h3><p>Możesz zbudować kolekcje elementów i <a href="./introducing-jsx.html#embedding-expressions-in-jsx">dodać je do JSX</a> używając nawiasów klamrowych <code>{}</code>.<p>Poniżej iterujemy tablicę liczb <code>numbers</code> używając javascriptowej funkcji <a href="https://developer.mozilla.org/pl/docs/Web/JavaScript/Referencje/Obiekty/Array/map"><code>map()</code></a>. Zwracamy element <code>&#x3C;li></code> dla każdego elementu tablicy. Na koniec przypisujemy powstałą w ten sposób tablicę do zmiennej <code>listItems</code>:<pre class="language-javascript{2-4}"><code class="language-javascript{2-4}">const numbers = [1, 2, 3, 4, 5];
const listItems = numbers.map((number) =>
  &#x3C;li>{number}&#x3C;/li>
);</code></pre><p>Umieszczamy całą tablicę <code>listItems</code> wewnątrz elementu <code>&#x3C;ul></code>:<pre class="language-javascript{2}"><code class="language-javascript{2}">&#x3C;ul>{listItems}&#x3C;/ul></code></pre><p><a href="https://codepen.io/gaearon/pen/GjPyQr?editors=0011"><strong>Przetestuj kod na CodePen</strong></a><p>Ten kod wyświetla wypunktowaną listę liczb od 1 do 5.</section><section id="basic-list-component"class="level3"><h3>Podstawowy komponent listy</h3><p>Zazwyczaj będziesz wyświetlać listy wewnątrz <a href="./components-and-props.html">komponentu</a>.<p>Możemy przekształcić poprzedni przykład w komponent, który akceptuje tablicę liczb <code>numbers</code> i zwraca listę elementów.<pre class="language-javascript{3-5,7,13}"><code class="language-javascript{3-5,7,13}">function NumberList(props) {
  const numbers = props.numbers;
  const listItems = numbers.map((number) =>
    &#x3C;li>{number}&#x3C;/li>
  );
  return (
    &#x3C;ul>{listItems}&#x3C;/ul>
  );
}
 
const numbers = [1, 2, 3, 4, 5];
const root = ReactDOM.createRoot(document.getElementById('root'));
root.render(&#x3C;NumberList numbers={numbers} />);</code></pre><p>Kiedy uruchomisz powyższy kod, dostaniesz ostrzeżenie o tym, że do elementów listy należy dostarczyć właściwość klucza. „Klucz” (ang. <em>key</em>) jest specjalnym atrybutem o typie łańcucha znaków, który musisz dodać podczas tworzenia elementów listy. O tym, dlaczego jest to ważne, opowiemy w następnej sekcji.<p>Przypiszmy właściwość <code>key</code> do naszych elementów listy wewnątrz <code>numbers.map()</code>, czym naprawimy problem brakującego klucza.<pre class="language-javascript{4}"><code class="language-javascript{4}">function NumberList(props) {
  const numbers = props.numbers;
  const listItems = numbers.map((number) =>
    &#x3C;li key={number.toString()}>
      {number}
    &#x3C;/li>
  );
  return (
    &#x3C;ul>{listItems}&#x3C;/ul>
  );
}</code></pre><p><a href="https://codepen.io/gaearon/pen/jrXYRR?editors=0011"><strong>Przetestuj kod na CodePen</strong></a></section><section id="keys"class="level2"><h2>Klucze</h2><p>Klucze pomagają Reaktowi zidentyfikować, które elementy uległy zmianie, zostały dodane lub usunięte. Klucze powinny zostać nadane elementom wewnątrz tablicy, aby elementy zyskały stabilną tożsamość:<pre class="language-js{3}"><code class="language-js{3}">const numbers = [1, 2, 3, 4, 5];
const listItems = numbers.map((number) =>
  &#x3C;li key={number.toString()}>
    {number}
  &#x3C;/li>
);</code></pre><p>Najlepszym sposobem wyboru klucza jest użycie unikatowego ciągu znaków, który jednoznacznie identyfikuje element listy spośród jego rodzeństwa. Jako kluczy często będziesz używać identyfikatorów (ang. <em>IDs</em>) ze swoich danych:<pre class="language-js{2}"><code class="language-js{2}">const todoItems = todos.map((todo) =>
  &#x3C;li key={todo.id}>
    {todo.text}
  &#x3C;/li>
);</code></pre><p>Jeśli w danych nie masz stabilnych identyfikatorów dla wyświetlanych elementów, w skrajnym przypadku do określenia klucza możesz użyć indeksu elementu tablicy:<pre class="language-js{2,3}"><code class="language-js{2,3}">const todoItems = todos.map((todo, index) =>
  // Rób to tylko w przypadku, gdy elementy nie mają stabilnych identyfikatorów
  &#x3C;li key={index}>
    {todo.text}
  &#x3C;/li>
);</code></pre><p>Nie zalecamy używania indeksów jako kluczy, jeżeli kolejność elementów może ulec zmianie. Może to negatywnie wpłynąć na wydajność i spowodować problemy ze stanem komponentu. Sprawdź artykuł Robina Pokorny'ego ze <a href="https://robinpokorny.com/blog/index-as-a-key-is-an-anti-pattern/">szczegółowym wyjaśnieniem negatywnych aspektów używania indeksu jako klucza</a>. Jeżeli nie zdecydujesz się jawnie ustawić kluczy dla elementów listy, React domyślnie jako kluczy użyje indeksów.<p>Jeżeli chcesz dowiedzieć się więcej, tutaj znajdziesz <a href="./reconciliation.html#recursing-on-children">szczegółowe wyjaśnienie, dlaczego klucze są niezbędne</a>.<section id="extracting-components-with-keys"class="level3"><h3>Wyodrębnianie komponentów z kluczami</h3><p>Klucze mają sens tylko w kontekście otaczającej tablicy.<p>Dla przykładu, jeżeli <a href="./components-and-props.html#extracting-components">wyodrębnisz</a> komponent <code>ListItem</code>, ustaw klucz na elementach <code>&#x3C;ListItem /></code> wewnątrz tablicy zamiast na elemencie <code>&#x3C;li></code> wewnątrz komponentu <code>ListItem</code>.<p><strong>Przykład: Niepoprawne użycie klucza</strong><pre class="language-javascript{4,5,14,15}"><code class="language-javascript{4,5,14,15}">function ListItem(props) {
  const value = props.value;
  return (
    // Źle! Nie ma potrzeby definiowania klucza tutaj:
    &#x3C;li key={value.toString()}>
      {value}
    &#x3C;/li>
  );
}
 
function NumberList(props) {
  const numbers = props.numbers;
  const listItems = numbers.map((number) =>
    // Źle! Klucz powinien zostać określony w tym miejscu:
    &#x3C;ListItem value={number} />
  );
  return (
    &#x3C;ul>
      {listItems}
    &#x3C;/ul>
  );
}</code></pre><p><strong>Przykład: Poprawne użycie klucza</strong><pre class="language-javascript{2,3,9,10}"><code class="language-javascript{2,3,9,10}">function ListItem(props) {
  // Dobrze! Nie ma potrzeby definiowania klucza tutaj:
  return &#x3C;li>{props.value}&#x3C;/li>;
}
 
function NumberList(props) {
  const numbers = props.numbers;
  const listItems = numbers.map((number) =>
    // Dobrze! Klucz powinien zostać ustawiony na elementach wewnątrz tablicy.
    &#x3C;ListItem key={number.toString()} value={number} />
  );
  return (
    &#x3C;ul>
      {listItems}
    &#x3C;/ul>
  );
}</code></pre><p><a href="https://codepen.io/gaearon/pen/ZXeOGM?editors=0010"><strong>Przetestuj kod na CodePen</strong></a><p>Podstawową regułą jest to, że elementy wewnątrz wywołania <code>map()</code> potrzebują kluczy.</section><section id="keys-must-only-be-unique-among-siblings"class="level3"><h3>Klucze muszą być unikalne tylko wśród rodzeństwa</h3><p>Klucze używane wewnątrz tablic powinny być unikalne w kontekście swojego rodzeństwa. Jednakże nie muszą one być niepowtarzalne globalnie. Możemy użyć tych samych kluczy, gdy tworzymy dwie różne tablice:<pre class="language-js{2,5,11,12,19,21}"><code class="language-js{2,5,11,12,19,21}">function Blog(props) {
  const sidebar = (
    &#x3C;ul>
      {props.posts.map((post) =>
        &#x3C;li key={post.id}>
          {post.title}
        &#x3C;/li>
      )}
    &#x3C;/ul>
  );
  const content = props.posts.map((post) =>
    &#x3C;div key={post.id}>
      &#x3C;h3>{post.title}&#x3C;/h3>
      &#x3C;p>{post.content}&#x3C;/p>
    &#x3C;/div>
  );
  return (
    &#x3C;div>
      {sidebar}
      &#x3C;hr />
      {content}
    &#x3C;/div>
  );
}
 
const posts = [
];

const root = ReactDOM.createRoot(document.getElementById('root'));
root.render(&#x3C;Blog posts={posts} />);</code></pre><p><a href="https://codepen.io/gaearon/pen/NRZYGN?editors=0010"><strong>Przetestuj kod na CodePen</strong></a><p>Klucze służą Reactowi jako wskazówka, ale nie są one przekazywane do twoich komponentów. Jeżeli potrzebujesz tych wartości w swoim komponencie, przekaż je jawnie poprzez właściwość o innej nazwie:<pre class="language-js{3,4}"><code class="language-js{3,4}">const content = posts.map((post) =>
  &#x3C;Post
    key={post.id}
    id={post.id}
    title={post.title} />
);</code></pre><p>W powyższym przykładzie, komponent <code>Post</code> może odczytać <code>props.id</code>, ale nie <code>props.key</code>.</section><section id="embedding-map-in-jsx"class="level3"><h3>Użycie map() wewnątrz JSX</h3><p>W poprzednich przykładach zadeklarowaliśmy oddzielną zmienną <code>listItems</code> wewnątrz JSX:<pre class="language-js{3-6}"><code class="language-js{3-6}">function NumberList(props) {
  const numbers = props.numbers;
  const listItems = numbers.map((number) =>
    &#x3C;ListItem key={number.toString()}
              value={number} />
  );
  return (
    &#x3C;ul>
      {listItems}
    &#x3C;/ul>
  );
}</code></pre><p>JSX pozwala na <a href="./introducing-jsx.html#embedding-expressions-in-jsx">wstawienie dowolnego wyrażenia</a> wewnątrz nawiasów klamrowych, dzięki temu możemy użyć wyniku funkcji <code>map()</code> bez przypisywania go do zmiennej:<pre class="language-js{5-8}"><code class="language-js{5-8}">function NumberList(props) {
  const numbers = props.numbers;
  return (
    &#x3C;ul>
      {numbers.map((number) =>
        &#x3C;ListItem key={number.toString()}
                  value={number} />
      )}
    &#x3C;/ul>
  );
}</code></pre><p><a href="https://codepen.io/gaearon/pen/BLvYrB?editors=0010"><strong>Przetestuj kod na CodePen</strong></a><p>Czasami dzięki temu kod staje się bardziej przejrzysty, jednak łatwo doprowadzić do nadużywania tego sposobu. Tak samo jak w JavaScripcie, wybór należy do Ciebie, czy warto wyodrębnić zmienną, aby zwiększyć czytelność. Zapamiętaj, że jeżeli ciało funkcji <code>map()</code> jest zbyt zagnieżdżone, może to być odpowiedni moment na <a href="./components-and-props.html#extracting-components">wyodrębnienie komponentu</a>. <span style="float:footnote"><a href="./index.html#toc">Go to TOC</a></span></section></section></section>