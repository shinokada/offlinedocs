<!doctypehtml><html lang="pl"><meta charset="utf-8"><title>Dodaj Reacta do swojej strony</title><meta name="viewport"content="width=device-width,initial-scale=1"><link rel="stylesheet"href="../../../../../../../../docs/themes/packages/prism-coy-theme/theme_common.css"><section id="dodaj-reacta-do-swojej-strony"class="level1"><h1>Dodaj Reacta do swojej strony</h1><p>Używaj Reacta wybiórczo w miarę potrzeb.<p>Biblioteka React została zaprojektowana z myślą o stopniowym wdrażaniu. Dzięki temu zawarte w niej rozwiązania możesz stosować wybiórczo w zależności od potrzeb. Być może chcesz jedynie dodać trochę interaktywności do istniejącej strony. Komponenty reactowe świetnie się do tego nadają.<p>Większość stron internetowych nie jest i nie musi być aplikacjami jednostronicowymi (ang. <em>single-page apps</em>). Wypróbuj Reacta na niewielkiej części swojej strony za pomocą <strong>kilku linii kodu i bez narzędzi kompilacji</strong>. Następnie możesz stopniowo zwiększać jego wykorzystanie lub poprzestać na kilku dynamicznych widżetach.<ul><li><a href="#add-react-in-one-minute">Dodaj Reacta w mgnieniu oka</a><li><a href="#optional-try-react-with-jsx">Opcjonalnie: Wypróbuj Reacta z JSX</a> (bundler nie jest wymagany!)</ul><section id="add-react-in-one-minute"class="level2"><h2>Dodaj Reacta w mgnieniu oka</h2><p>W tej sekcji pokażemy, jak dodać komponent reactowy do strony internetowej. Możesz to zrobić korzystając z własnej strony internetowej lub stworzyć nowy plik HTML.<p>Nie będziemy instalowali żadnych zależności ani korzystali ze skomplikowanych narzędzi -- <strong>aby ukończyć ten rozdział, będziesz potrzebować jedynie połączenia internetowego i odrobiny wolnego czasu.</strong><p>Opcjonalnie: <a href="https://gist.github.com/gaearon/6668a1f6986742109c00a581ce704605/archive/87f0b6f34238595b44308acfb86df6ea43669c08.zip">Pobierz cały przykład (2KB po kompresji)</a><section id="step-1-add-a-dom-container-to-the-html"class="level3"><h3>Krok 1: Dodaj kontener do HTML</h3><p>Najpierw otwórz stronę internetową, którą chcesz edytować. Dodaj pusty znacznik <code>&#x3C;div></code>, aby określić miejsce, w którym React będzie wyświetlał treść. Na przykład:<pre class="language-html{3}"><code class="language-html{3}">&#x3C;!-- ... istniejący kod HTML ... -->

&#x3C;div id="like_button_container">&#x3C;/div>

&#x3C;!-- ... istniejący kod HTML ... --></code></pre><p>Przypisaliśmy temu znacznikowi <code>&#x3C;div></code> unikalny atrybut <code>id</code>. Pozwoli nam to na późniejsze odnalezienie kodu za pomocą JavaScripta oraz na wyświetlenie w nim komponentu reactowego.<blockquote><p>Wskazówka<p>"Kontenery" <code>&#x3C;div></code> można umieszczać <strong>w dowolnych miejscach</strong> wewnątrz znacznika <code>&#x3C;body></code>. Dopuszczalna liczba niezależnych kontenerów na stronie jest nieograniczona. Zazwyczaj są one puste -- React i tak zastąpi istniejącą zawartość w kontenerze.</blockquote></section><section id="krok-2-dodaj-znaczniki-script-step-2-add-the-script-tags"class="level3"><h3>Krok 2: Dodaj znaczniki <code>&#x3C;script></code> {#step-2-add-the-script-tags}</h3><p>Następnie dodaj trzy znaczniki <code>&#x3C;script></code> do strony HTML tuż przed zamykającym znacznikiem <code>&#x3C;/body></code>:<pre class="language-html{5,6,9}"><code class="language-html{5,6,9}">&#x3C;!-- ... pozostała część kodu HTML ... -->

&#x3C;!-- Załaduj Reacta. -->
&#x3C;!-- Uwaga: podczas wdrażania aplikacji do środowiska produkcyjnego, zamień "development.js" na "production.min.js". -->
&#x3C;script src="https://unpkg.com/react@18/umd/react.development.js" crossorigin>&#x3C;/script>
&#x3C;script src="https://unpkg.com/react-dom@18/umd/react-dom.development.js" crossorigin>&#x3C;/script>

&#x3C;!-- Załaduj nasz komponent reactowy. -->
&#x3C;script src="like_button.js">&#x3C;/script>

&#x3C;/body></code></pre><p>Pierwsze dwa znaczniki wczytają Reacta. Trzeci załaduje kod twojego komponentu.</section><section id="step-3-create-a-react-component"class="level3"><h3>Krok 3: Stwórz komponent reactowy</h3><p>Stwórz plik <code>like_button.js</code> w folderze, obok pliku HTML ze stroną.<p>Otwórz <strong><a href="https://gist.github.com/gaearon/0b180827c190fe4fd98b4c7f570ea4a8/raw/b9157ce933c79a4559d2aa9ff3372668cce48de7/LikeButton.js">szablon startowy</a></strong> i wklej jego zawartość do utworzonego pliku.<blockquote><p>Wskazówka<p>Kod ten definiuje komponent reactowy o nazwie <code>LikeButton</code>. Nie przejmuj się, jeśli jeszcze czegoś nie rozumiesz na tym etapie -- podstawy Reacta wyjaśnimy później w naszym <a href="/tutorial/tutorial.html">praktycznym samouczku</a> i <a href="./hello-world.html">w rozdziale pt. "Główne idee"</a>. Na razie jednak skupmy się na wyświetleniu tego na ekranie!</blockquote><p>Pod kodem z <strong><a href="https://gist.github.com/gaearon/0b180827c190fe4fd98b4c7f570ea4a8/raw/b9157ce933c79a4559d2aa9ff3372668cce48de7/LikeButton.js">szablonu startowego</a></strong> w pliku <code>like_button.js</code> dodaj trzy linijki:<pre class="language-js{3,4,5}"><code class="language-js{3,4,5}">// ... wklejony kod startowy ...

const domContainer = document.querySelector('#like_button_container');
const root = ReactDOM.createRoot(domContainer);
root.render(e(LikeButton));</code></pre><p>Te trzy linijki kodu są odpowiedzialne za znalezienie naszego elementu <code>&#x3C;div></code> z pierwszego kroku, stworzenie w nim aplikacji reactowej i wyświetlenie przycisku <code>"Like"</code> pochodzącego z wklejonego komponentu.</section><section id="thats-it"class="level3"><h3>To wszystko!</h3><p>Nie ma kroku czwartego. <strong>Właśnie udało ci się dodać do strony pierwszy komponent reactowy.</strong><p>Zapoznaj się z następnymi rozdziałami, aby uzyskać więcej informacji na temat integrowania strony z Reactem.<p><strong><a href="https://gist.github.com/gaearon/6668a1f6986742109c00a581ce704605">Zobacz przykładowy kod źródłowy</a></strong><p><strong><a href="https://gist.github.com/gaearon/6668a1f6986742109c00a581ce704605/archive/87f0b6f34238595b44308acfb86df6ea43669c08.zip">Pobierz cały przykład (2KB po kompresji)</a></strong></section><section id="tip-reuse-a-component"class="level3"><h3>Wskazówka: Wykorzystuj komponenty wielokrotnie</h3><p>Często zdarza się, że komponent trzeba wyświetlić na stronie kilka razy. Oto przykład, który trzykrotnie wyświetla przycisk "Like" i przekazuje do niego dane:<p><a href="https://gist.github.com/gaearon/faa67b76a6c47adbab04f739cba7ceda">Zobacz przykładowy kod źródłowy</a><p><a href="https://gist.github.com/gaearon/faa67b76a6c47adbab04f739cba7ceda/archive/279839cb9891bd41802ebebc5365e9dec08eeb9f.zip">Pobierz cały przykład (2KB po kompresji)</a><blockquote><p>Wskazówka<p>Ta strategia jest szczególnie przydatna, gdy części strony oparte na Reakcie są od siebie odizolowane. W kodzie reactowym łatwiej jest zamiast tego korzystać z <a href="./components-and-props.html#composing-components">kompozycji komponentów</a>.</blockquote></section><section id="tip-minify-javascript-for-production"class="level3"><h3>Wskazówka: Minifikuj JavaScript dla potrzeb środowiska produkcyjnego</h3><p>Przed wdrożeniem strony do środowiska produkcyjnego, pamiętaj, że niezminifikowany kod javascriptowy może znacznie spowolnić działanie twojej strony.<p>Jeżeli twoje skrypty są już zminifikowane i jeśli wdrożony dokument HTML ładuje wersję Reacta z końcówką <code>production.min.js</code> w nazwie, wówczas twoja aplikacja będzie gotowa do użytku w środowisku produkcyjnym:<pre class="language-js"><code class="language-js"><span class="token operator">&#x3C;</span>script src<span class="token operator">=</span><span class="token string">"https://unpkg.com/react@18/umd/react.production.min.js"</span> crossorigin<span class="token operator">></span><span class="token operator">&#x3C;</span><span class="token operator">/</span>script<span class="token operator">></span>
<span class="token operator">&#x3C;</span>script src<span class="token operator">=</span><span class="token string">"https://unpkg.com/react-dom@18/umd/react-dom.production.min.js"</span> crossorigin<span class="token operator">></span><span class="token operator">&#x3C;</span><span class="token operator">/</span>script<span class="token operator">></span></code></pre><p>Jeżeli nie masz jeszcze skonfigurowanej minifikacji skryptów, <a href="https://gist.github.com/gaearon/42a2ffa41b8319948f9be4076286e1f3">oto jeden ze sposobów, aby to zrobić</a>.</section></section><section id="optional-try-react-with-jsx"class="level2"><h2>Opcjonalnie: Wypróbuj Reacta z JSX</h2><p>W przykładach powyżej opieramy się tylko na funkcjonalnościach, które są natywnie obsługiwane przez przeglądarki. Dlatego wywołaliśmy funkcję javascriptową, aby poinformować Reacta, co ma wyświetlić:<pre class="language-js"><code class="language-js"><span class="token keyword">const</span> e <span class="token operator">=</span> <span class="token maybe-class-name">React</span><span class="token punctuation">.</span><span class="token property-access">createElement</span><span class="token punctuation">;</span>

<span class="token comment">// Wyświetla przycisk "Lubię to!"</span>
<span class="token keyword control-flow">return</span> <span class="token function">e</span><span class="token punctuation">(</span>
  <span class="token string">'button'</span><span class="token punctuation">,</span>
  <span class="token punctuation">{</span> <span class="token function-variable function">onClick</span><span class="token operator">:</span> <span class="token punctuation">(</span><span class="token punctuation">)</span> <span class="token arrow operator">=></span> <span class="token keyword">this</span><span class="token punctuation">.</span><span class="token method function property-access">setState</span><span class="token punctuation">(</span><span class="token punctuation">{</span> <span class="token literal-property property">liked</span><span class="token operator">:</span> <span class="token boolean">true</span> <span class="token punctuation">}</span><span class="token punctuation">)</span> <span class="token punctuation">}</span><span class="token punctuation">,</span>
  <span class="token string">'Lubię to!'</span>
<span class="token punctuation">)</span><span class="token punctuation">;</span></code></pre><p>Niemniej React oferuje również możliwość użycia składni <a href="./introducing-jsx.html">JSX</a>:<pre class="language-js"><code class="language-js"><span class="token comment">// Wyświetla przycisk "Lubię to!"</span>
<span class="token keyword control-flow">return</span> <span class="token punctuation">(</span>
  <span class="token operator">&#x3C;</span>button onClick<span class="token operator">=</span><span class="token punctuation">{</span><span class="token punctuation">(</span><span class="token punctuation">)</span> <span class="token arrow operator">=></span> <span class="token keyword">this</span><span class="token punctuation">.</span><span class="token method function property-access">setState</span><span class="token punctuation">(</span><span class="token punctuation">{</span> <span class="token literal-property property">liked</span><span class="token operator">:</span> <span class="token boolean">true</span> <span class="token punctuation">}</span><span class="token punctuation">)</span><span class="token punctuation">}</span><span class="token operator">></span>
<span class="token maybe-class-name">Lubię</span> to<span class="token operator">!</span>
  <span class="token operator">&#x3C;</span><span class="token operator">/</span>button<span class="token operator">></span>
<span class="token punctuation">)</span><span class="token punctuation">;</span></code></pre><p>Te dwa fragmenty kodu działają w ten sam sposób. Mimo iż <strong>składnia JSX jest <a href="./react-without-jsx.html">całkowicie opcjonalna</a></strong>, wiele osób uważa, że jest pomocna przy pisaniu kodu dla UI -- zarówno w Reakcie, jak i z innymi bibliotekami.<p>Możesz wypróbować składnię JSX korzystając z <a href="https://babeljs.io/en/repl#?babili=false&#x26;browsers=&#x26;build=&#x26;builtIns=false&#x26;spec=false&#x26;loose=false&#x26;code_lz=DwIwrgLhD2B2AEcDCAbAlgYwNYF4DeAFAJTw4B88EAFmgM4B0tAphAMoQCGETBe86WJgBMAXJQBOYJvAC-RGWQBQ8FfAAyaQYuAB6cFDhkgA&#x26;debug=false&#x26;forceAllTransforms=false&#x26;shippedProposals=false&#x26;circleciRepo=&#x26;evaluate=false&#x26;fileSize=false&#x26;timeTravel=false&#x26;sourceType=module&#x26;lineWrap=true&#x26;presets=es2015%2Creact%2Cstage-2&#x26;prettier=false&#x26;targets=&#x26;version=7.15.7">tego konwertera online</a>.<section id="quickly-try-jsx"class="level3"><h3>Szybki test składni JSX</h3><p>Najszybszym sposobem na wypróbowanie składni JSX w projekcie jest dodanie następującego znacznika <code>&#x3C;script></code> do strony:<pre class="language-html"><code class="language-html"><span class="token tag"><span class="token tag"><span class="token punctuation">&#x3C;</span>script</span> <span class="token attr-name">src</span><span class="token attr-value"><span class="token punctuation attr-equals">=</span><span class="token punctuation">"</span>https://unpkg.com/babel-standalone@6/babel.min.js<span class="token punctuation">"</span></span><span class="token punctuation">></span></span><span class="token script"></span><span class="token tag"><span class="token tag"><span class="token punctuation">&#x3C;/</span>script</span><span class="token punctuation">></span></span></code></pre><p>Od teraz możesz używać składni JSX wewnątrz dowolnego znacznika <code>&#x3C;script></code>, który zaopatrzony jest w atrybut <code>type="text/babel"</code>. Tutaj jest <a href="https://raw.githubusercontent.com/reactjs/reactjs.org/main/static/html/single-file-example.html">przykład pliku HTML z JSX</a>, który możesz pobrać i wypróbować.<p>Takie podejście jest dobre do nauki i tworzenia projektów na prezentacje. Powoduje to jednak spowolnienie działania strony i <strong>nie jest odpowiednie dla środowiska produkcyjnego</strong>. Kiedy już zdecydujesz, że możesz iść naprzód z materiałem, usuń ostatnio dodany znacznik <code>&#x3C;script></code> i atrybuty <code>type="text/babel"</code> z innych znaczników. W następnym podrozdziale skonfigurujemy preprocesor składni JSX, który będzie konwertował zawartość wszystkich znaczników <code>&#x3C;script></code> automatycznie.</section><section id="add-jsx-to-a-project"class="level3"><h3>Dodaj JSX do projektu</h3><p>Dodanie JSX do projektu nie wymaga skomplikowanych narzędzi, takich jak bundler czy serwer deweloperski. Zasadniczo dodawanie JSX <strong>przypomina dodawanie preprocesora CSS</strong>. Jedynym wymaganiem jest posiadanie zainstalowanego na komputerze środowiska <a href="https://nodejs.org/">Node.js</a>.<p>Przejdź do folderu projektu i wywołaj dwie komendy:<ol><li><strong>Krok 1:</strong> Uruchom <code>npm init -y</code> (jeżeli wywołanie się nie powiedzie - <a href="https://gist.github.com/gaearon/246f6380610e262f8a648e3e51cad40d">tutaj opisano, jak obejść problem</a>)<li><strong>Krok 2:</strong> Uruchom <code>npm install babel-cli@6 babel-preset-react-app@3</code></ol><blockquote><p>Wskazówka<p><strong>Korzystamy tu z <code>npm</code> tylko do instalacji preprocesora JSX</strong>; nie będzie on potrzebny do niczego innego. Zarówno React, jak i kod aplikacji mogą pozostać bez zmian w znacznikach <code>&#x3C;script></code>.</blockquote><p>Gratulacje! Właśnie udało ci się dodać do swojego projektu <strong>konfigurację JSX gotową do wdrożenia do środowiska produkcyjnego</strong>.</section><section id="run-jsx-preprocessor"class="level3"><h3>Uruchom preprocesor JSX</h3><p>Utwórz folder o nazwie <code>src</code> i uruchom polecenie w terminalu:<pre class="language-console"><code class="language-console">npx babel --watch src --out-dir . --presets react-app/prod</code></pre><blockquote><p>Uwaga<p><code>npx</code> to nie literówka -- jest to <a href="https://medium.com/@maybekatz/introducing-npx-an-npm-package-runner-55f7d4bd282b">narzędzie do uruchamiania pakietów, dostępne w npm 5.2+</a>.<p>Jeśli wyświetli się komunikat o błędzie: "You have mistakenly installed the <code>babel</code> package" (pol. "Błędnie zainstalowano pakiet <code>babel</code>"), możliwe, że pominięty został <a href="#add-jsx-to-a-project">poprzedni krok</a>. Wykonaj go w tym samym folderze i spróbuj ponownie.</blockquote><p>Nie czekaj na jego zakończenie -- to polecenie uruchamia skrypt automatycznie śledzący zmiany w kodzie ze składnią JSX.<p>Jeśli utworzysz teraz plik o nazwie <code>src/like_button.jsx</code> przy użyciu <strong><a href="https://gist.github.com/gaearon/c8e112dc74ac44aac4f673f2c39d19d1/raw/09b951c86c1bf1116af741fa4664511f2f179f0a/like_button.jsx">tego przykładowego kodu JSX</a></strong>, obserwator (ang. <em>watcher</em>) utworzy przetworzony plik o nazwie <code>like_button.js</code> zawierający kod javascriptowy zrozumiały dla przeglądarki. Gdy wyedytujesz plik źródłowy z kodem JSX, transformacja zostanie ponownie uruchomiona automatycznie.<p>Dodatkowo umożliwi to również korzystanie z nowych składni JavaScript, takich jak klasy, bez obawy o brak kompatybilności ze starszymi przeglądarkami. Narzędzie, którego właśnie użyliśmy, nazywa się Babel. Więcej na jego temat możesz dowiedzieć się z <a href="http://babeljs.io/docs/en/babel-cli/">dokumentacji</a>.<p>Jeśli uważasz, że czujesz się już komfortowo z narzędziami do kompilacji i chcesz, by robiły za ciebie więcej, zajrzyj do <a href="./create-a-new-react-app.html">następnego rozdziału</a>, w którym opisaliśmy niektóre z najbardziej popularnych i przystępnych narzędzi. Jeżeli nie -- cóż, znaczniki <code>script</code> też wystarczą! <span style="float:footnote"><a href="./index.html#toc">Go to TOC</a></span></section></section></section>