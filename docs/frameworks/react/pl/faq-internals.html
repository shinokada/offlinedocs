<!doctype html>
<html lang="pl">
  <head>
    <meta charset="utf-8">
    <title>Wirtualny DOM i organizacja wewnętrzna</title>
    <meta name="viewport" content="width=device-width, initial-scale=1">
    <link rel="stylesheet" href="https://raw.githubusercontent.com/shinokada/prism-coy-theme/main/theme_common.css">
  </head>
  <body>
    <section id="wirtualny-dom-i-organizacja-wewnętrzna" class="level1">
      <h1>Wirtualny DOM i organizacja wewnętrzna</h1>
      <section id="what-is-the-virtual-dom" class="level3">
        <h3>Czym jest wirtualny model DOM?</h3>
        <p>Wirtualny model DOM (VDOM) to koncepcja programistyczna, w której idealna lub inaczej „wirtualna” reprezentacja interfejsu użytkownika jest przechowywana w pamięci i synchronizowana z „prawdziwym” modelem DOM przez bibliotekę taką jak ReactDOM. Proces ten nazywa się <a href="./reconciliation.html">rekoncyliacją (ang. <em>reconciliation</em>)</a></p>
        <p>Podejście to pozwala na użycie deklaratywnego interfejsu API Reacta: informujesz Reacta, w jakim stanie ma być interfejs użytkownika, a React upewnia się, że model DOM pasuje do tego stanu. React ukrywa pod warstwą abstrakcji manipulację atrybutami, obsługę zdarzeń i ręczną aktualizację modelu DOM, których w innym przypadku należałoby samodzielnie użyć do zbudowania aplikacji.</p>
        <p>Ponieważ „wirtualny model DOM” jest bardziej wzorcem niż konkretną technologią, ludzie, mówiąc o nim, mają na myśli różne rzeczy. W świecie Reacta termin „wirtualny model DOM” jest zwykle kojarzony z <a href="./rendering-elements.html">elementami reactowymi</a>, ponieważ są to obiekty reprezentujące interfejs użytkownika. React wykorzystuje jednak również wewnętrzne obiekty zwane „włóknami” (ang. <em>fibers</em>) do przechowywania dodatkowych informacji o drzewie komponentów. Można je również uznać za część implementacji „wirtualnego modelu DOM” w Reakcie.</p>
      </section>
      <section id="is-the-shadow-dom-the-same-as-the-virtual-dom" class="level3">
        <h3>Czy model Shadow DOM jest tym samym co wirtualny model DOM?</h3>
        <p>Nie, oba modele różnią się między sobą. Model Shadow DOM to technologia przeglądarki zaprojektowana przede wszystkim do określania zakresu zmiennych i stylów CSS w komponentach sieciowych (ang. <em>web components</em>). Wirtualny DOM to koncepcja implementowana przez javascriptowe biblioteki, które bazują na API przeglądarki.</p>
      </section>
      <section id="what-is-react-fiber" class="level3">
        <h3>Czym jest „React Fiber”?</h3>
        <p>
          „Fiber” to nazwa nowego silnika rekoncyliującego (ang. <em>reconciliation engine</em>) w Reakcie 16. Jego głównym celem jest umożliwienie przyrostowego renderowania wirtualnego modelu DOM. <a href="https://github.com/acdlite/react-fiber-architecture">Dowiedz się więcej</a>.
          <span style="float: footnote;"><a href="./index.html#toc">Go to TOC</a></span>
        </p>
      </section>
    </section>
  </body>
</html>
