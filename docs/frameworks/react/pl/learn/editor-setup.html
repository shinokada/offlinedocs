<!doctype html><html lang="pl"><meta charset="utf-8"><title>Konfiguracja edytora</title><meta name="viewport"content="width=device-width,initial-scale=1"><link rel="stylesheet"href="../../../../themes/packages/prism-coy-theme/theme_common.css"><section class="level1"aria-labelledby="konfiguracja-edytora"><h1 id="konfiguracja-edytora">Konfiguracja edytora</h1><intro><p>Prawidłowo skonfigurowany edytor może sprawić, że kod będzie łatwiejszy w czytaniu i szybszy w pisaniu. Może także pomóc wyłapać błędy w trakcie pisania! Jeśli to twój pierwszy raz z konfiguracją edytora lub jeśli szukasz wskazówek w usprawnieniu pracy z twoim obecnym, ten rozdział jest dla ciebie.</p></intro><youwilllearn><ul><li>Jakie są najpopularniejsze edytory<li>Jak automatycznie formatować kod</ul></youwilllearn><section class="level2"aria-labelledby="twój-edytor-your-editor"><h2 id="twój-edytor-your-editor">Twój edytor {/<em>your-editor</em>/}</h2><p><a href="https://code.visualstudio.com/">VS Code</a> jest obecnie jednym z najbardziej popularnych edytorów. Posiada ogromną bazę rozszerzeń i doskonale integruje się z popularnymi usługami, jak np. GitHub. Większość z funkcjonalności wymienionych poniżej można także dodać do VS Code w formie rozszerzeń, co sprawia, że jest bardzo dobrze konfigurowalny!<p>Społeczność Reacta używa także:<ul><li><a href="https://www.jetbrains.com/webstorm/">WebStorm</a> to zintegrowane środowisko deweloperskie zaprojektowane specjalnie do pracy z JavaScriptem.<li><a href="https://www.sublimetext.com/">Sublime Text</a> posiada wbudowane wsparcie dla JSX oraz TypeScriptu, <a href="https://stackoverflow.com/a/70960574/458193">podświetlanie składni</a> i autouzupełnianie.<li><a href="https://www.vim.org/">Vim</a> to elastyczny edytor tekstu stworzony do efektywnego pisania i modyfikowania dowolnego tekstu. W większości systemów UNIX-owych oraz w Apple OS X występuje pod nazwą "vi".</ul></section><section class="level2"aria-labelledby="zalecane-funkcje-edytora-tekstu-recommended-text-editor-features"><h2 id="zalecane-funkcje-edytora-tekstu-recommended-text-editor-features">Zalecane funkcje edytora tekstu {/<em>recommended-text-editor-features</em>/}</h2><p>Niektóre edytory mają te funkcje wbudowane, inne wymagają instalowania rozszerzeń. Dla pewności sprawdź, jakie wsparcie dla nich ma twój edytor!<section class="level3"aria-labelledby="linting-linting"><h3 id="linting-linting">Linting {/<em>linting</em>/}</h3><p>Lintery kodu znajdują problemy w kodzie podczas jego pisania i pomagają je zawczasu naprawić. Popularnym, open-sourcowym linterem dla JavaScriptu jest <a href="https://eslint.org/">ESLint</a>.<ul><li><a href="https://www.npmjs.com/package/eslint-config-react-app">Zainstaluj ESLinta z konfiguracją zalecaną dla Reacta</a> (upewnij się, że masz <a href="https://nodejs.org/en/download/current/">zainstalowany Node!</a>)<li><a href="https://marketplace.visualstudio.com/items?itemName=dbaeumer.vscode-eslint">Zintegruj ESLint z VS Code za pomocą oficjalnego rozszerzenia</a></ul><p><strong>Upewnij się, że masz włączone w projekcie wszystkie reguły z <a href="https://www.npmjs.com/package/eslint-plugin-react-hooks"><code>eslint-plugin-react-hooks</code></a>.</strong> Są one istotne, ponieważ wychwytują zawczasu większość poważnych błedów. Są one domyślnie włączone w rekomendowanym zestawie reguł <a href="https://www.npmjs.com/package/eslint-config-react-app"><code>eslint-config-react-app</code></a>.</section><section class="level3"aria-labelledby="formatowanie-formatting"><h3 id="formatowanie-formatting">Formatowanie {/<em>formatting</em>/}</h3><p>Ostatnia rzecz, jaka powinna się wydarzyć po udostępnieniu twojego kodu współtwórcom projektu, jest dyskusja pt. <a href="https://www.google.com/search?q=tabulatory+vs+spacje">tabulatory vs spacje</a>! Na szczęście jest <a href="https://prettier.io/">Prettier</a>, który posprząta w twoim kodzie, formatując go według ustalonych reguł. Uruchom Prettiera, a wszystkie tabulatory w kodzie zamienią się na spacje; wszelkie wcięcia, cudzysłowy i apostrofy itp. również zostaną podmienione na podstawie ustawień. Idealnie by było, gdyby Prettier był uruchamiany przy każdym zapisaniu pliku, automatycznie aplikując te reguły za ciebie.<p>Aby zainstalować <a href="https://marketplace.visualstudio.com/items?itemName=esbenp.prettier-vscode">rozszerzenie Prettier dla VSCode</a>, musisz:<ol><li>Uruchomić VS Code<li>Użyć komendy szybkiego otwarcia (naciśnij <code>Ctrl/Cmd + P</code>)<li>Wkleić w pole <code>ext install esbenp.prettier-vscode</code><li>Nacisnąć Enter</ol><section class="level4"aria-labelledby="formatowanie-podczas-zapisu-formatting-on-save"><h4 id="formatowanie-podczas-zapisu-formatting-on-save">Formatowanie podczas zapisu {/<em>formatting-on-save</em>/}</h4><p>Idealnie by było, gdyby kod sam się formatował przy każdym zapisie pliku. VS Code ma do tego specjalny zestaw ustawień!<ol><li>W VS Code naciśnij <code>Ctrl/Cmd + Shift + P</code>.<li>Wpisz "settings"<li>Naciśnij Enter<li>W polu wyszukiwarki wpisz "format on save"<li>Upewnij się, że opcja "format on save" jest zaznaczona!</ol><blockquote><p>Jeśli twój zestaw reguł dla ESLinta zawiera reguły dotyczące formatowania, mogą one wchodzić w konflikt z Prettierem. Zalecamy wyłączenie wszystkich reguł formatujących w ESLincie za pomocą wtyczki <a href="https://github.com/prettier/eslint-plugin-prettier">eslint-prettier</a>, aby wykorzystać ESLinta <em>tylko</em> do wyłapywania błędów logicznych w kodzie. Jeśli chcesz sprawdzić formatowanie plików przed zmergowaniem pull requesta, użyj komendy <a href="https://prettier.io/docs/en/cli.html#--check"><code>prettier --check</code></a> w skrypcie ciągłej integracji (ang. <em>continuous integration</em>). <span style="float:footnote"><a href="../index.html#toc">Go to TOC</a></span></blockquote></section></section></section></section>