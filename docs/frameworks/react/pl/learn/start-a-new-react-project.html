<!doctype html><html lang="pl"><meta charset="utf-8"><title>Zacznij nowy projekt w Reakcie</title><meta name="viewport"content="width=device-width,initial-scale=1"><link rel="stylesheet"type="text/css"href="../../../../themes/packages/prism-coy-theme/theme_common.css"><section class="level1"aria-labelledby="zacznij-nowy-projekt-w-reakcie"><h1 id="zacznij-nowy-projekt-w-reakcie">Zacznij nowy projekt w Reakcie</h1><intro><p>Jeśli chcesz zbudować nową aplikację lub stronę internetową wyłącznie za pomocą Reacta, zalecamy wybrać jeden z popularnych wśród społeczności frameworków opartych na Reakcie.</p></intro><p>Możesz użyć Reacta bez żadnego frameworka, jednakże zauważyliśmy, że dla większość aplikacji i stron internetowych prędzej czy później tworzy się rozwiązania dla takich częstych problemów jak dzielenie kodu, nawigacja, pobieranie danych i generowanie kodu HTML. Są to typowe problemy dla wszystkich bibliotek do tworzenia UI, nie tylko dla Reacta.<p>Zaczynając projekt z użyciem frameworka, możesz szybko zacząć używać Reacta i uniknąć potem tworzenia w zasadzie własnego frameworka.</p><deepdive><section class="level4"aria-labelledby="czy-mogę-używać-reacta-bez-żadnego-frameworka-can-i-use-react-without-a-framework"><h4 id="czy-mogę-używać-reacta-bez-żadnego-frameworka-can-i-use-react-without-a-framework">Czy mogę używać Reacta bez żadnego frameworka? {/<em>can-i-use-react-without-a-framework</em>/}</h4><p>Oczywiście, możesz używać Reacta bez żadnego frameworka - w taki sposób <a href="/learn/add-react-to-an-existing-project#using-react-for-a-part-of-your-existing-page">używa się go tylko dla części strony.</a> <strong>Jednakże, jeśli budujesz nową aplikację lub stronę w pełni za pomocą Reacta, zalecamy korzystanie z frameworka.</strong><p>Oto dlaczego.<p>Nawet jeśli początkowo nie potrzebujesz nawigacji ani pobierania danych, prawdopodobnie później będziesz chcieć dodać pewne biblioteki do ich obsługi. W miarę jak twoja paczka kodu rośnie z każdą nową funkcją, możesz musieć zastanowić się, jak podzielić kod dla każdego widoku z osobna. Gdy potrzeby dotyczące pobierania danych stają się bardziej złożone, prawdopodobnie napotkasz problemy związane z kaskadami żądań sieciowych między serwerem a klientem, które sprawiają, że twoja strona będzie działała bardzo wolno. Gdy aplikacja zaczyna obsługiwać więcej użytkowników z kiepskim połączeniem sieciowym i urządzeniami niskiej jakości, możesz potrzebować generować HTML z twoich komponentów, aby wyświetlać zawartość wcześniej - albo na serwerze, albo podczas budowania. Zmiana w celu uruchamiania części kodu na serwerze lub podczas budowania może być bardzo trudna.<p><strong>Problemy te nie są specyficzne tylko dla Reacta. Dlatego Svelte korzysta z SvelteKit, Vue z Nuxt itp.</strong> Aby samodzielnie rozwiązać te problemy, będziesz musieć zintegrować swój bundler z bibliotekami do nawigacji i do pobierania danych. Nie jest trudno uzyskać początkową działającą konfigurację, ale istnieje wiele niuansów związanych z tworzeniem aplikacji, która ładuje się szybko nawet w miarę jej wzrostu. Będziesz chcieć przesłać minimalną ilość kodu aplikacji, ale zrób to w jednym cyklu klient-serwer, równolegle z danymi wymaganymi do wygenerowania strony. Prawdopodobnie zależy ci, aby strona była interaktywna jeszcze przed uruchomieniem kodu JavaScript, wspierając tym samym progresywne ulepszanie (ang. <em>progressive enhancement</em>). Możesz chcieć generować folder w pełni statycznych plików HTML dla swoich stron marketingowych, które można hostować w dowolnym miejscu i wciąż będą działać nawet przy wyłączonym JavaScripcie. Budowanie tych funkcji samodzielnie wymaga konkretnej pracy.<p><strong>Wymienione tu frameworki reactowe rozwiązują te problemy bez dodatkowej pracy z twojej strony.</strong> Pozwalają rozpocząć od bardzo podstawowej konfiguracji, a następnie rozwijać aplikację zgodnie z twoimi potrzebami. Każdy framework dla Reacta ma swoją społeczność, co ułatwia znalezienie odpowiedzi na pytania i aktualizację narzędzi. Frameworki te również nadają strukturę twojemu kodowi, pomagając tobie i innym zachować kontekst i umiejętności pomiędzy różnymi projektami. Inaczej, korzystając z niestandardowego rozwiązania, łatwiej jest utknąć na niewspieranych wersjach zależności i w zasadzie skończyć tworząc swój własny framework, bez społeczności i sposobów ulepszeń (i jeśli będzie on w jakiś sposób podobny do tych, które stworzyliśmy wcześniej, będzie on bardziej chaotycznie zaprojektowany).<p>Jeżeli twoja aplikacja posiada nietypowe ograniczenia, które nie są dobrze obsługiwane przez te frameworki lub wolisz samodzielnie rozwiązać te problemy, możesz stworzyć własne niestandardowe rozwiązanie oparte na Reakcie. Pobierz <code>react</code> i <code>react-dom</code> z npm, skonfiguruj swój własny proces kompilacji za pomocą bundlera, takiego jak <a href="https://vitejs.dev/">Vite</a> lub <a href="https://parceljs.org/">Parcel</a>, a następnie dodawaj inne narzędzia, gdy będą ci potrzebne, np. do nawigacji, statycznego generowania lub renderowania po stronie serwera i inne.</section><section class="level2"aria-labelledby="dojrzałe-frameworki-reactowe-production-grade-react-frameworks"><h2 id="dojrzałe-frameworki-reactowe-production-grade-react-frameworks">Dojrzałe frameworki reactowe {/<em>production-grade-react-frameworks</em>/}</h2><p>Frameworki te obsługują wszystkie funkcje, których potrzeba do wdrożenia i skalowania aplikacji na produkcji oraz działają nad wsparciem naszej <a href="#which-features-make-up-the-react-teams-full-stack-architecture-vision">wizji architektury full-stack</a>. Wszystkie polecane przez nas frameworki są otwarte i mają aktywne społeczności z ich wsparciem oraz mogą być wdrożone na własnym serwerze lub u dostawcy hostingu. Jeśli jesteś autorem lub autorką frameworka i chcesz być uwzględniony na tej liście, <a href="https://github.com/reactjs/react.dev/issues/new?assignees=&#x26;labels=type%3A+framework&#x26;projects=&#x26;template=3-framework.yml&#x26;title=%5BFramework%5D%3A+">daj nam znać</a>.<section class="level3"aria-labelledby="nextjs-nextjs-pages-router"><h3 id="nextjs-nextjs-pages-router">Next.js {/<em>nextjs-pages-router</em>/}</h3><p><strong><a href="https://nextjs.org/">Router stron od Next.js</a> to kompleksowy (ang. <em>full-stack</em>) framework reactowy.</strong> Jest wszechstronny i pozwala na tworzenie aplikacji reactowych o dowolnym rozmiarze - od prostej, głównie statycznej strony bloga po złożoną, dynamiczną aplikację. Aby utworzyć nowy projekt w Next.js, wywołaj poniższą komendę w terminalu:</p><terminalblock>npx create-next-app@latest</terminalblock><p>Jeśli Next.js jest dla ciebie nowością, sprawdź <a href="https://nextjs.org/learn">samouczek Next.js</a>.<p>Next.js jest rozwijany przez <a href="https://vercel.com/">Vercel</a>. Możesz <a href="https://nextjs.org/docs/app/building-your-application/deploying">wdrożyć aplikację Next.js</a> na dowolnym hostingu obsługującym Node.js lub usłudze bezserwerowej, lub nawet na własnym serwerze. Next.js obsługuje również <a href="https://nextjs.org/docs/pages/building-your-application/deploying/static-exports">eksport statyczny</a>, który nie wymaga serwera.</section><section class="level3"aria-labelledby="remix-remix"><h3 id="remix-remix">Remix {/<em>remix</em>/}</h3><p><strong><a href="https://remix.run/">Remix</a> to kompleksowy framework reactowy z wbudowanym nawigacją.</strong> Pozwala to na podzielenie aplikacji na zagnieżdżone części, które mogą ładować dane równolegle i odświeżać się w odpowiedzi na akcje użytkownika. Aby utworzyć nowy projekt w Remix, uruchom komendę:</p><terminalblock>npx create-remix</terminalblock><p>Jeśli Remix jest dla ciebie czymś nowym, sprawdź <a href="https://remix.run/docs/en/main/tutorials/blog">samouczek na blogu</a> (krótki) oraz <a href="https://remix.run/docs/en/main/tutorials/jokes">samouczek z przykładową aplikacją</a> (długi).<p>Remix jest utrzymywany przez <a href="https://www.shopify.com/">Shopify</a>. Kiedy tworzysz projekt z użyciem Remiksa, musisz <a href="https://remix.run/docs/en/main/guides/deployment">wybrać platformę docelową</a>. Możesz wdrożyć aplikację opartą na Remiksie na dowolnym hostingu obsługującym Node.js lub na usłudze bezserwerowej, korzystając z <a href="https://remix.run/docs/en/main/other-api/adapter">istniejącego lub własnego adaptera</a>.</section><section class="level3"aria-labelledby="gatsby-gatsby"><h3 id="gatsby-gatsby">Gatsby {/<em>gatsby</em>/}</h3><p><a href="https://www.gatsbyjs.com/">Gatsby</a> to framework reactowy stworzony dla szybkich stron internetowych opartych o CMS. Jego bogaty ekosystem wtyczek i warstwa danych GraphQL ułatwiają integrację treści, interfejsów API i usług. Aby utworzyć nowy projekt Gatsby, uruchom komendę:</p><terminalblock>npx create-gatsby</terminalblock><p>Jeśli Gatsby to dla ciebie nowość, sprawdź <a href="https://www.gatsbyjs.com/docs/tutorial/">samouczek</a>.<p>Gatsby jest utrzymywane przez <a href="https://www.netlify.com/">Netlify</a>. Możesz <a href="https://www.gatsbyjs.com/docs/how-to/previews-deploys-hosting">wdrożyć w pełni statyczną stronę stworzoną w Gatsbym</a> na dowolnym hostingu statycznym. Jeśli zdecydujesz się na korzystanie z funkcji obsługiwanych tylko przez serwer, upewnij się, że twój dostawca hostingu wspiera je dla Gatsby'ego.</section><section class="level3"aria-labelledby="expo-dla-aplikacji-natywnych-expo"><h3 id="expo-dla-aplikacji-natywnych-expo">Expo (dla aplikacji natywnych) {/<em>expo</em>/}</h3><p><strong><a href="https://expo.dev/">Expo</a> to framework reactowy, który pozwala tworzyć uniwersalne aplikacje na Androida, iOS oraz webowe z prawdziwie natywnym interfejsem użytkownika.</strong> Dostarcza on SDK dla <a href="https://reactnative.dev/">React Native</a>, które ułatwia korzystanie z natywnych funkcjonalności. Aby utworzyć nowy projekt z Expo, uruchom komendę:</p><terminalblock>npx create-expo-app</terminalblock><p>Jeśli Expo jest dla ciebie nowy, zajrzyj do jego <a href="https://docs.expo.dev/tutorial/introduction/">samouczka</a>.<p>Expo jest utrzymywane przez <a href="https://expo.dev/about">Expo (firmę)</a>. Budowanie aplikacji z jego pomocą jest darmowe, a te możesz udostępniać w sklepach Google i Apple bez ograniczeń. Expo oferuje także dodatkowe płatne usługi w chmurze.</section></section><section class="level2"aria-labelledby="nowoczesne-frameworki-reactowe-bleeding-edge-react-frameworks"><h2 id="nowoczesne-frameworki-reactowe-bleeding-edge-react-frameworks">Nowoczesne frameworki reactowe {/<em>bleeding-edge-react-frameworks</em>/}</h2><p>W trakcie eksplorowania możliwości dalszego udoskonalania Reacta zauważyliśmy, że największą szansą, aby pomóc użytkownikom Reacta w budowaniu lepszych aplikacji jest jego ścisła integracja z frameworkami, zwłaszcza pod względem nawigacji, bundlowania i technologii serwerowych. Zespół Next.js zgodził się na współpracę z nami w zakresie badania, rozwoju, integracji i testowania funkcjonalności Reacta z pogranicza frameworków, takich jak <a href="/blog/2023/03/22/react-labs-what-we-have-been-working-on-march-2023#react-server-components">React Server Components.</a><p>Z każdym dniem, funkcjonalności te stają się coraz bliższe użycia w wersji produkcyjnej, a my prowadzimy rozmowy z deweloperami innych bundlerów i frameworków w sprawie ich integracji. Mamy nadzieję, że za rok lub dwa, wszystkie wymienione tu frameworki będą w pełni obsługiwać te funkcjonalności. Jeśli tworzysz framework i interesuje cię współpraca z nami w celu przetestowania tych funkcji, daj nam znać!<section class="level3"aria-labelledby="nextjs-app-router-nextjs-app-router"><h3 id="nextjs-app-router-nextjs-app-router">Next.js (App Router) {/<em>nextjs-app-router</em>/}</h3><p><strong><a href="https://nextjs.org/docs">App Router z Next.js</a> to przeprojektowanie interfejsów API z Next.js, mające na celu zrealizowanie wizji architektury full-stack, przyświecającej zespołowi Reacta.</strong> Pozwala on na pobieranie danych w komponentach asynchronicznych, które uruchamiają się na serwerze lub nawet podczas procesu budowy.<p>Next.js jest rozwijane przez <a href="https://vercel.com/">Vercel</a>. Możesz <a href="https://nextjs.org/docs/app/building-your-application/deploying">wdrożyć aplikację Next.js</a> na dowolny hosting wspierający Node.js lub rozwiązania chmurowe (ang. <em>serverless</em>), a nawet na własny serwer. Next.js obsługuje również <a href="https://nextjs.org/docs/app/building-your-application/deploying/static-exports">eksport statyczny (ang. <em>static export</em>)</a>, który nie wymaga serwera.</p><deepdive><section class="level4"aria-labelledby="jakie-funkcje-składają-się-na-wizję-zespołu-reacta-dotyczącej-architektury-full-stack-which-features-make-up-the-react-teams-full-stack-architecture-vision"><h4 id="jakie-funkcje-składają-się-na-wizję-zespołu-reacta-dotyczącej-architektury-full-stack-which-features-make-up-the-react-teams-full-stack-architecture-vision">Jakie funkcje składają się na wizję zespołu Reacta dotyczącej architektury full-stack? {/<em>which-features-make-up-the-react-teams-full-stack-architecture-vision</em>/}</h4><p>Bundler App Router z Next.js w pełni implementuje oficjalną <a href="https://github.com/reactjs/rfcs/blob/main/text/0188-server-components.md">specyfikację React Server Components</a>. Pozwala to na łączenie komponentów budowanych podczas kompilacji, budowanych na serwerze oraz interaktywnych w pojedynczym drzewie Reacta.<p>Na przykład, możesz napisać komponent serwerowy jako funkcję <code>async</code>, która czyta z bazy danych lub pliku. Następnie możesz przekazywać dane z niego do komponentów interaktywnych:<pre class="language-js"><code class="language-js"><span class="token comment">// Ten komponent jest wywoływany *tylko* po stronie serwera (lub podczas kompilacji).</span>
<span class="token keyword">async</span> <span class="token keyword">function</span> <span class="token function"><span class="token maybe-class-name">Talks</span></span><span class="token punctuation">(</span><span class="token parameter"><span class="token punctuation">{</span> confId <span class="token punctuation">}</span></span><span class="token punctuation">)</span> <span class="token punctuation">{</span>
  <span class="token comment">// 1. Jesteś na serwerze, więc możesz komunikować się z warstwą danych. Użycie API nie jest konieczne.</span>
  <span class="token keyword">const</span> talks <span class="token operator">=</span> <span class="token keyword control-flow">await</span> db<span class="token punctuation">.</span><span class="token property-access"><span class="token maybe-class-name">Talks</span></span><span class="token punctuation">.</span><span class="token method function property-access">findAll</span><span class="token punctuation">(</span><span class="token punctuation">{</span> confId <span class="token punctuation">}</span><span class="token punctuation">)</span><span class="token punctuation">;</span>

  <span class="token comment">// 2. Dodaj dowolną ilość logiki renderowania. Nie zwiększy to rozmiaru bundla.</span>
  <span class="token keyword">const</span> videos <span class="token operator">=</span> talks<span class="token punctuation">.</span><span class="token method function property-access">map</span><span class="token punctuation">(</span><span class="token parameter">talk</span> <span class="token arrow operator">=></span> talk<span class="token punctuation">.</span><span class="token property-access">video</span><span class="token punctuation">)</span><span class="token punctuation">;</span>

  <span class="token comment">// 3. Przekaż dane do komponentów, które będą działały w przeglądarce.</span>
  <span class="token keyword control-flow">return</span> <span class="token operator">&#x3C;</span><span class="token maybe-class-name">SearchableVideoList</span> videos<span class="token operator">=</span><span class="token punctuation">{</span>videos<span class="token punctuation">}</span> <span class="token operator">/</span><span class="token operator">></span><span class="token punctuation">;</span>
<span class="token punctuation">}</span></code></pre><p>App Router z Next.js zawiera również <a href="/blog/2022/03/29/react-v18#suspense-in-data-frameworks">pobieranie danych z użyciem Suspense</a>. Pozwala to na zdefiniowanie stanu ładowania (na przykład jako skeletonu) dla różnych części interfejsu użytkownika bezpośrednio w drzewie React:<pre class="language-js"><code class="language-js"><span class="token operator">&#x3C;</span><span class="token maybe-class-name">Suspense</span> fallback<span class="token operator">=</span><span class="token punctuation">{</span><span class="token operator">&#x3C;</span><span class="token maybe-class-name">TalksLoading</span> <span class="token operator">/</span><span class="token operator">></span><span class="token punctuation">}</span><span class="token operator">></span>
  <span class="token operator">&#x3C;</span><span class="token maybe-class-name">Talks</span> confId<span class="token operator">=</span><span class="token punctuation">{</span>conf<span class="token punctuation">.</span><span class="token property-access">id</span><span class="token punctuation">}</span> <span class="token operator">/</span><span class="token operator">></span>
<span class="token operator">&#x3C;</span><span class="token operator">/</span><span class="token maybe-class-name">Suspense</span><span class="token operator">></span></code></pre><p>Komponenty serwerowe i Suspense są funkcjonalnościami Reacta, a nie samego Next.js. Jednakże ich zaadaptowanie w frameworku wymaga akceptacji i znacznej pracy. W chwili obecnej, App Router z Next.js jest ich najpełniejszą implementacją. Zespół Reacta współpracuje z deweloperami bundlerów, aby ułatwić implementację tych funkcjonalności w frameworkach następnej generacji.</p><span style="float:footnote"><a href="../index.html#toc">Go to TOC</a></span></section></deepdive></section></section></deepdive></section>