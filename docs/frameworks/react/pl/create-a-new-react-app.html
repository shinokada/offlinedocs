<!doctypehtml><html lang="pl"><meta charset="utf-8"><title>Stwórz nową aplikację w Reakcie</title><meta name="viewport"content="width=device-width,initial-scale=1"><link rel="stylesheet"href="https://raw.githubusercontent.com/shinokada/prism-coy-theme/main/theme_common.css"><section id="stwórz-nową-aplikację-w-reakcie"class="level1"><h1>Stwórz nową aplikację w Reakcie</h1><p>Najwygodniej będzie ci się pracowało, jeśli zastosujesz zintegrowany zestaw narzędzi (ang. <em>toolchain</em>). Użycie go pozwoli ci też zapewnić dobre doświadczenie użytkownikom twojej aplikacji.<p>Poniżej przedstawiamy kilka popularnych zestawów narzędziowych używanych w Reakcie. Pomagają one w zadaniach typu:<ul><li>zwiększanie skali projektu do wielu plików i komponentów;<li>stosowanie dodatkowych bibliotek dostępnych w npm;<li>wczesne wykrywanie często popełnianych błędów;<li>ciągła, edycja CSS i JS w trakcie tworzenia aplikacji bez konieczności odświeżania strony w przeglądarce;<li>optymalizacja zbudowanego kodu przed wdrożeniem go do środowiska produkcyjnego.</ul><p>Zestawy narzędziowe, które tutaj podajemy, umożliwiają szybkie rozpoczęcie pracy nad aplikacją i <strong>nie wymagają żadnej wstępnej konfiguracji</strong><section id="you-might-not-need-a-toolchain"class="level2"><h2>Stosowanie zestawu narzędziowego nie jest konieczne</h2><p>Jeśli powyższe zadania nie przysparzają ci żadnych problemów lub jeśli nie wiesz jeszcze, jak stosować narzędzia JavaScript, możesz <a href="./add-react-to-a-website.html">dodać React jako zwykły znacznik <code>&#x3C;script></code> do strony HTML</a>, ewentualnie <a href="./add-react-to-a-website.html#optional-try-react-with-jsx">z użyciem JSX</a>.<p>Jest to <strong>najprostszy sposób zintegrowania Reacta z istniejącą już stroną internetową</strong>. Zestaw narzędziowy możesz zawsze dodać do swojej aplikacji, gdy pojawi się taka potrzeba.</section><section id="recommended-toolchains"class="level2"><h2>Zalecane zestawy narzędziowe</h2><p>Zespół Reacta rekomenduje następujące rozwiązania:<ul><li>Jeśli <strong>uczysz się Reacta</strong> lub jeśli <strong>tworzysz nową aplikację <a href="./glossary.html#single-page-application">jednostronicową</a>,</strong> skorzystaj z <a href="#create-react-app">Create React App</a>.<li>Jeśli tworzysz <strong>stronę internetową renderowaną na serwerze z użyciem Node.js,</strong> spróbuj zastosować <a href="#nextjs">Next.js</a>.<li>Jeśli tworzysz <strong>stronę statyczną, która ma głównie wyświetlać określone treści,</strong> spróbuj zastosować <a href="#gatsby">Gatsby</a>.<li>Jeśli tworzysz <strong>bibliotekę komponentów</strong> lub <strong>dokonujesz integracji z istniejącą bazą kodu,</strong> spróbuj zastosować <a href="#more-flexible-toolchains">bardziej elastyczne zestawy narzędziowe</a>.</ul><section id="create-react-app"class="level3"><h3>Create React App</h3><p><a href="http://github.com/facebookincubator/create-react-app">Create React App</a> zapewnia bardzo dogodne środowisko pracy sprzyjające <strong>nauce Reacta</strong>. Jest to najlepszy sposób, aby zacząć tworzyć <strong>nową <a href="./glossary.html#single-page-application">jednostronicową</a> aplikację</strong> w Reakcie.<p>Środowisko pracy stworzone przez Create React App nie tylko umożliwi ci stosowanie najnowszych funkcjonalności języka JavaScript, lecz także zoptymalizuje twój kod przed oddaniem go do użytku i ogólnie znacznie usprawni twoją pracę. Aby móc skorzystać z tego rozwiązania na swoim komputerze, będziesz potrzebować <a href="https://nodejs.org/en/">Node >= 14.0.0 and npm >= 5.6</a>. Stworzenie projektu umożliwią ci następujące komendy:<pre class="language-bash"><code class="language-bash">npx create-react-app moja-aplikacja
<span class="token builtin class-name">cd</span> moja-aplikacja
<span class="token function">npm</span> start</code></pre><blockquote><p>Wskazówka<p><code>npx</code> w pierwszej linijce powyżej to nie literówka, to <a href="https://medium.com/@maybekatz/introducing-npx-an-npm-package-runner-55f7d4bd282b">narzędzie uruchamiające pakiety zawarte w npm 5.2+</a>.</blockquote><p>Create React App nie obsługuje ani logiki backendu ani baz danych; tworzy jedynie frontendowy potok budowania (ang. <em>build pipeline</em>). Dzięki temu możesz go używać z dowolnie wybranym przez siebie backendem. Create React App zawiera narzędzia takie jak <a href="http://babeljs.io/">Babel</a> i <a href="https://webpack.js.org/">webpack</a>, ale nie musisz nic o nich wiedzieć, aby z powodzeniem używać ich w swoich projektach.<p>Kiedy uznasz, że twoja aplikacja jest gotowa do wdrożenia do środowiska produkcyjnego, zastosuj komendę <code>npm run build</code>. Dzięki temu uzyskasz zoptymalizowaną wersję swojej aplikacji. Znajdziesz ją w folderze <code>build</code>. Więcej informacji na temat Create React App znajdziesz w <a href="https://github.com/facebookincubator/create-react-app#create-react-app--">pliku README</a> oraz w tym <a href="https://facebook.github.io/create-react-app/">Przewodniku użytkownika</a>.</section><section id="nextjs"class="level3"><h3>Next.js</h3><p><a href="https://nextjs.org/">Next.js</a> jest popularnym, lekkim frameworkiem służącym do budowy aplikacji reactowych <strong>statycznych oraz renderowanych po stronie serwera</strong>. Zestaw ten zawiera <strong>rozwiązania ułatwiające dodawanie stylu i mechanizmy routingu</strong>. Ponadto, Next.js domyślnie zakłada, że stosujesz <a href="https://nodejs.org/">Node.js</a> jako środowisko serwerowe.<p>Zapoznaj się z zestawem narzędziowym Next.js poprzez <a href="https://nextjs.org/learn/">oficjalny przewodnik</a>.</section><section id="gatsby"class="level3"><h3>Gatsby</h3><p><a href="https://www.gatsbyjs.org/">Gatsby</a> to najlepsze narzędzie do tworzenia <strong>stron statycznych</strong> korzystających z Reacta. Pozwala ono na tworzenie struktury aplikacji przy użyciu komponentów reactowych, lecz jako wynik końcowy generuje wstępnie wyrenderowane pliki HTML i CSS, co zapewnienia maksymalną szybkość ładowania strony.<p>Zapoznaj się z Gatsbym poprzez <a href="https://www.gatsbyjs.org/docs/">oficjalny przewodnik</a> oraz <a href="https://www.gatsbyjs.org/docs/gatsby-starters/">galerię zestawów startowych</a>.</section><section id="more-flexible-toolchains"class="level3"><h3>Bardziej elastyczne zestawy narzędziowe</h3><p>Podane niżej zestawy narzędziowe są stosunkowo bardziej elastyczne i dają większą dowolność konfiguracji. Polecamy je bardziej doświadczonym użytkownikom:<ul><li><p><strong><a href="https://neutrinojs.org/">Neutrino</a></strong> łączy w sobie siłę <a href="https://webpack.js.org/">webpacka</a> z prostotą ustawień domyślnych. Zestaw ten zawiera ustawienia domyślne dla <a href="https://neutrinojs.org/packages/react/">aplikacji reactowych</a> i <a href="https://neutrinojs.org/packages/react-components/">komponentów reactowych</a>.<li><p><strong><a href="https://nx.dev/react">Nx</a></strong> jest zestawem narzędzi do programistów full-stackowych, z wbudowanym wsparciem dla Reacta, Next.js, <a href="https://expressjs.com/">Expressa</a> i wielu innych.<li><p><strong><a href="https://parceljs.org/">Parcel</a></strong> jest szybkim bundlerem aplikacji webowych, <a href="https://parceljs.org/recipes/react/">współgrającym z Reactem</a>.<li><p><strong><a href="https://github.com/jaredpalmer/razzle">Razzle</a></strong> jest frameworkiem umożliwiającym renderowanie po stronie serwera bez konieczności konfiguracji, ale zarazem dającym większy wybór niż Next.js.</ul></section></section><section id="creating-a-toolchain-from-scratch"class="level2"><h2>Tworzenie zestawu narzędziowego od podstaw</h2><p>W skład javascriptowych narzędzi do budowania aplikacji wchodzą zazwyczaj następujące elementy:<ul><li><p><strong>Menadżer pakietów</strong> np. <a href="https://yarnpkg.com/">Yarn</a> lub <a href="https://www.npmjs.com/">npm</a>. Umożliwia on korzystanie z ogromnego ekosystemu dodatkowych pakietów. Pozwala łatwo je instalować i aktualizować.<li><p><strong>Bundler</strong> np. <a href="https://webpack.js.org/">webpack</a> lub <a href="https://parceljs.org/">Parcel</a>. Umożliwia on pisanie kodu modularnego i pakowania go w małe pakiety, aby zoptymalizować czas ładowania.<li><p><strong>Kompilator</strong> np. <a href="http://babeljs.io/">Babel</a>. Pozwala on na stosowanie nowych wersji JavaScriptu przy zachowaniu kompatybilności ze starszymi przeglądarkami.</ul><p>Jeśli chcesz stworzyć swój własny zestaw narzędziowy od podstaw, zajrzyj do <a href="https://blog.usejournal.com/creating-a-react-app-from-scratch-f3c693b84658">tego przewodnika</a>. Dowiesz się z niego, jak odtworzyć niektóre z funkcjonalności Create React App.<p>Pamiętaj, aby upewnić się, że twój własny zestaw narzędziowy <a href="./optimizing-performance.html#use-the-production-build">jest przystosowany do wdrożeń produkcyjnych</a>. <span style="float:footnote"><a href="./index.html#toc">Go to TOC</a></span></section></section>